---
id: 568
title: Zrušení Master a Architect certifikačního programu
date: 2013-09-04T12:51:16+02:00
author: Jan Marek
layout: post
guid: http://janmarek.eu/blog/?p=568
permalink: /2013/09/04/zruseni-master-a-architect-certifikacniho-programu/
categories:
  - Microsoft
  - Microsoft Certified Master
  - Nezařazené
---
Nemohu se nepozastavit na jedné z velkých změn, kterou MS provedl v oblasti certifikací. Zrušení MCM/MCSM a MCA certifikací má a bude mít naprosto hrozivý dopad na celou IT Microsoft-oriented komunitu. 

Poté, co 1.7. MS oznámil, že na všechny MCM/MCSM zkoušky není již více podmínkou projít 3/2 týdenním školením v Redmondu, bylo cca před 20dny oznámeno rozšíření certifikačních (Prometric) středisek o dalších 500 po celém světe. Jen u nás v ČR to znamenalo 6 nových míst, kde jste mohli složit zkoušky. 

Bohužel minulý pátek večer bylo oznámeno zrušení celého programu. Podle informací na vzniklém Microsoft Connect vláknu se zrušení plánovalo celé měsíce. I přesto byly dál prodávány zkoušky a dokonce i školení. 

Důvodů pro zrušení je prý mnoho. Nebudu se k nim blíže vyjadřovat, protože bych vás jen bombardoval nesmysly, kterými je zrušení obhajováno. 

Aktuálně tedy nejvyšší certifikací, kterou můžete držet v Microsoft světe, je Microsoft Certified Solutions Expert. Narovinu, tato zkouška se ani 1% nepřibližuje Master certifikaci. Nehledě na to, že si ji může udělat prakticky každý, vzhledem k množství braindumpů, které jsou k dispozici na internetu. 

Naprosto neskutečná informace to musí být pro ty, kteří se (stejně jako já) připravovali na Master certifikaci a všechen čas, který nad tím strávili byl pouze plýtváním. Mnoho firem po světe (i samotný MS) má ve svých týmech profesionály s MCM/MCSM certifikací a i díky tomu získávali zakázky a rozhodně to jejich firmu zviditelňovalo na trhu. S koncem MCM/MCSM a MCA samozřejmě skončí i marketing těchto certifikací a tím se pro vás &#8222;master&#8220; zaměstnanec stává zbytečností. 

Doufám, že se situace z této totální krize dostane a že třeba MS přijde s novým Master/Architect programem. 

Sledujte blíže vývoj: 

<http://blogs.technet.com/b/neiljohn/archive/2013/08/31/retiring-the-microsoft-master-certifications-and-training.aspx> 

<https://connect.microsoft.com/SQLServer/feedback/details/799431/please-dont-get-rid-of-the-mcm-and-mca-programs> 

<http://www.theucarchitects.com/1213>