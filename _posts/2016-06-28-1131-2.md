---
id: 1131
title: Sledování využití CPU uvnitř Hyper-V VM
date: 2016-06-28T14:27:23+02:00
author: Jan Marek
layout: post
guid: http://janmarek.eu/blog/?p=1131
permalink: /2016/06/28/1131-2/
categories:
  - Hyper-V
  - Nezařazené
tags:
  - Hyper-V
  - hypervisor
  - Performance
---
Skoro na každém školení nebo přednášce se zmíním o tom, jak **Task Manager** lže nebo o tom, že nemáte sledovat využití prostředků **performance counter**y uvnitř **VM.**

### Proč lže **task manager**?

Témeř v každé verzi **Windows Server**u nebo **Windows** klienta byl nějaký problém se zobrazováním dat v **task manager**u. Od 2008 do 2012 R2 vám bude uvnitř **VM** ukazovat vždy maximální hodnotu paměti jakou **VM** nafoukne během svého celého běhu. To samozřejmě mluvím o **Dynamic Memory**.

<!-- obr 2012 task manager ram vs hyper-v assigned memory -->

V **Hyper-V** 2016 se dokonce chystá i možnost snížení <span style="text-decoration: underline;">statické</span> paměti za běhu **VM.** V tom případě opět **task manager** uvnitř **VM** zas nesníží paměť, kterou zobrazuje v horní části. Podobných příkladů bych našel ještě více.

<!-- obr 2016 task manager ram vs hyper-v shrinked memory -->

### A proč nemáte monitorovat **VM** &#8222;zevnitř&#8220;, ale použít **Hyper-V performance counter**y?

Nejdříve trochu k architektuře. **Hypervisor** nad sebou spravuje dva typy **partition**s &#8211; **root partition** a **child partition**s. **Root** je specifická v tom, že spravuje fyzické zařízení, řídí podřízené **child partition**s, zajišťuje endpoint pro správu atd., prostě se stará o vše kromě procesorového času a přidělování paměti. To má na starost samotný **hypervisor**, který běží níže na **ring**u **-1**.  
**Child Partition** reprezentuje **VM**. Tedy prostředí, kde běží virtuální počítač.

**Root** ani **child** **partition**s nekontrolují **APIC** (programovatelný kontroler přerušení), **Power Management Timer**, správu adres, atd., což znamená, že nemají žádnou reálnou představu o čase, který je jim tedy dodáván virtuálně. Ano, i **root partition** (tedy hlavní řídící **OS** nedostává skutečný čas z **HW**). **Tomu** navíc nepřidává ani to, že virtuální procesory využívají fyzické procesory přepínaným přístupem.

Teď k samotným **performance counter**ům. Co se týče procesoru, tak asi nejvíce známý je **% Processor Time**. Ten detailně ukazuje celkové množství **CPU** využité procesem. Nepočítá čas, kdy CPU nic nedělá (je **idle**).

Když teda např. mrkneme uvnitř totálně zatížené **VM** na tenhle counter, tak uvidíme využití CPU na 100%.

<!-- obr counter ve VM na 1oo% -->

Pokud se ale v tu samou chvíli podíváme na &#8222;hezčí&#8220; counter na úrovni root partition &#8211; **Hyper-V Hypervisor Guest Run Time** &#8211; tak tam uvidíme číslo menší (cca 80%)!!!

<!-- obr counter z hyper-v -->

Jak to? Který tedy ukazuje správnou hodnotu? Z pohledu architektury oba. Z pohledu skutečného využití prostředků vůči fyzickému **hardware** má pravdu ten **Hyper-V** counter. Proč?

Counter uvnitř **VM** říká toto &#8211; systém konzumuje 100% procesorového času, který mu **hypervisor** dal, tedy pokaždé, když **hypervisor** přidělil čas, tak ho systém všechen využil. To je pravda přece, ne? **VM** opravdu žere 100% dodaného času do virtuálního procesoru.

Jelikož ale **hypervisor** má ještě v rezervě nějaký čas, který tráví přepínáním a který má k dispozici i pro jiné VM, tak ukazuje číslo nižší.

Podobně zvláštně se to bude chovat i s counterem **% Processor Time** na úrovni **root partition**. Opět nebude říkat úplně správná čísla, jelikož jeho pojem o čase je také zkreslený. Je proto tedy nutné sledovat **Hyper-V Hypervisor Logical Processor**. Logický procesor odpovídá jednomu vláknu (pokud máte fyzické CPU s podporou HT (hyperthreading)), které zatežuje jádro.

Závěrem dodám, že pokud bychom se bavili o sledování prostředků např. **_Microsoft SQL Server_** uvnitř **VM**, tak nemáte jinou možnost než použít **SQL** performance countery uvnitř **VM**. Komplexní obrázek využití prostředků základních komponent (paměť, procesor, disk a síť) dostanete vždy ale jen z **root partition**.

&nbsp;
