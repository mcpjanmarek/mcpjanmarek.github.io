---
id: 1853
title: HYPERCON, Hyper-V a já
date: 2018-08-15T21:48:05+02:00
author: Jan Marek
layout: post
guid: http://janmarek.eu/?p=1853
permalink: /2018/08/15/hypercon-hyper-v-a-ja/
categories:
  - Hyper-V
  - Hyper-V
tags:
  - Hyper-V
  - Security
---
Pokud jste byli na některém z mých HYPERCONů nebo alespoň sledujete můj blok, určitě jste zaznamenali, že za měsíc se měl konat HYPERCON 3.0 v Praze. Přesněji řečeno v září to již měl být &#8222;opravný&#8220; termín původního lednového.

Bohužel ale zájem o konferenci tohoto zaměření není takový, jaký bych očekával, ale především jaký by byl nutný pro úspěšné zrealizování celé akce.

Nejen z toho důvodu jsem se rozhodl HYPERCON nepořádat. Tím tedy za mnou zůstává poslední HYPERCON v Novém Jičíně z minulého roku a tímto ještě jednou děkuji všem účastníkům! A samozřejmě se také omlouvám Vám, kteří jste se na další konání těšili.

## Není to jen o tom ale

Hyper-V je &#8222;mojí&#8220; technologií už více než 12 let a rozhodně je to oblast, kterou nikdy úplně neopustím, ale&#8230;

Poslední dobou mám už stále méně a méně projektů a příležitostí k prací s Hyper-V a to především z důvodu doby, ve které se nacházíme. On-premise infrastruktury už nehrají prim. Pokud stále nejste přesvědčeni, že tomu tak je, tak žijete v omylu. Velkých projektů na implementaci on-premise Microsoft Active Directory už také moc nenajdete a pokud ano, tak už se téměř vždy jedná o hybrid s Azure Active Directory. Obdobně je tomu i s Hyper-V.

Navíc mnohem více můj projektový čas konzumuje &#8222;moje&#8220; druhá technologie a tou je System Center (druhá možná není správný výraz, protože práve SMS 2.0 byla prvním produktem, do kterého jsem se &#8222;zažral&#8220;). Snad ani navíc nedokážu spočítat kolik SCCM prostředí jsem hlavně za posledních pět let nadesignoval a díky svému teamu postavil.

SCCM je ale o stanicích a o jejich správě, nasazení a zabezpečení. Uživatel dnes ale není jen stanice, ale i mobilní telefon a tablet, takže Microsoft Intune se stal také mým kamarádem. A když tohle všechno budete kombinovat s Hyper-V a novinkami v OS, Office 365 a vůbec Microsoft 365, tak mám vypadne jeden velký průsečík &#8211; bezpečnost.

Na posledních HYPERCONech jste si určitě všimli, že mé přednášky byly o Shielded VMs, na TechEd-DevConu v Praze jsem také přednášel o Shieldingu a o Windows 10 Security a minulý rok na mém prvním HackerFestu jsem hackoval Hyper-V. Tento rok tomu nebude na samozřejmě HackerFestu jinak.

## Takže?

Podtrženo a sečteno, mým cílem je teď naplno oblast IT bezpečnosti, které se stejně na část úvazku věnuji už minimálně tři roky. Myslím si, že v dnešním světě a budoucnosti budou v ITPro oblasti zajímavá jen dvě témata &#8211; cloud a security. Všimněte si, že neříkám v IT obecně. Vývojáři, síťaři, projekťáci apod. budou samozřejmě dál velmi žádaní. Zůstat ale primárně na on-premise technologiích není strategicky vhodné.

Odteď tedy už jen příspěvky o bezpečnosti? To určitě ne, jelikož nejsem najednou fulltime &#8222;bezpečák&#8220; a dlouho nebudu.

Na viděnou v září na HackerFestu a to jak v Praze, tak v Bratislavě!

