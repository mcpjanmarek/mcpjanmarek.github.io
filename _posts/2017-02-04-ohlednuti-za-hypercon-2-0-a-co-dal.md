---
id: 1675
title: 'Ohlédnutí za HYPERCON 2.0 a co dál&#8230;'
date: 2017-02-04T20:55:08+02:00
author: Jan Marek
layout: post
guid: http://janmarek.eu/blog/?p=1675
permalink: /2017/02/04/ohlednuti-za-hypercon-2-0-a-co-dal/
categories:
  - Hyper-V
  - Hyper-V
  - Microsoft
  - Microsoft
tags:
  - Hyper-V
  - Hyper-V 2016
  - hypercon
---
Tento týden v úterý skončila pražským konáním konference HYPERCON 2.0. Dovolte mi tedy krátké ohlédnutí za oběma místy konání a také reakci na některé z vašich komentářů.

Když jsem poprvé organizoval HYPERCON, tedy edici 2016, tak jsem byl velice mile překvapen počtem účastníků. Druhá edice, 2.0, ale bohužel nebyla počty lepší a v Praze dokonce horší než minulý ročník. Bohužel to bylo způsobeno poměrně pozdní organizací, což bylo zapříčiněno mým naprostým nedostatkem času.

Každopádně věřím, že se nám podařilo doručit obsah, který jsme slibovali a který byl pro vás zajímavý. V Novém Jičíně se vám mohli poprvé na HYPERCONu představit kolegové Dan Hejda (www.defense-ops.com) a Ondřej Výšek (www.optimalizovane-it.cz) a v Praze k nim přibyli ještě další tři noví přednášející &#8211; Ondřej Bačina (Dell), Lukáš Radil (KPCS CZ) a host Markus Klein (Orange Networks).

Dostal jsem ovšem samozřejmě i negativní reakce, které věřte, že vnímám a pokusím se je maximálně odladit na příštím HYPERCONu 3.0. Zapracujeme na cateringu, řízení teploty v přednášecích sálech, relevantnosti obsahu a časovém rozložení.

Tento ročník jsem vás také obdarovali zajímavými cenami. V Novém Jičíně jsme rozdávali volný vstup na příští HYPERCON, slevu na kurzy v Amenit školícím centru a technologickými assessmenty. V Praze jsme se rozhodli jít více materiální cestou a tak jsme vás potěšili něčím dobrým k pití, kvadroptérou, multimediálním centrem na Raspberry Pi a dvěma robotickými zařízeními.

Fotografie, komentáře a reakce účastníků naleznete na twitteru @hyperconcz #hyperconcz20. Prezentace a skripty z obou lokalit HYPERCONu 2.0 se co nejdříve objeví na webu www.hypercon.cz.

A co dál? Už teď začínám plánovat obsah dalšího HYPERCONu, vydání 3.0. Stále zůstaneme věrni Hyper-V, ale již se více podíváme i na jeho související technologie v cloudu. Protože dnes již není otázka zda &#8222;jít&#8220; do cloudu, ale kdy. A navíc, jak říká kolega Ondra Výšek &#8211; Cloud nebolí. Nebojte se ale &#8211; moje úchylné přednášky jako např. Hyper-V Internals určitě v programu najdete.

Závěrem bych rád poděkoval partnerům KPCS, Amenitu, Gopasu a WUGu za jejich podporu, kolegům a kamarádům za jejich skvělé přednášky a především vám za účast!

<a class="twitter-timeline" href="https://twitter.com/hyperconcz" data-height="1000">Tweets by hyperconcz</a>
